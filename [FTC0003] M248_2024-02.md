Modifica al capitolato d\'oneri

  -------------------- ---------------- ---------------- ----------------
  Agreement Numero     6007020                           7-37R73AVKQE

  -------------------- ---------------- ---------------- ----------------

La presente modifica ("Modifica") viene stipulata tra le parti indicate
nel modulo per la sottoscrizione del programma allegato. Si applica
all'Iscrizione o al Contratto di cui sopra. Tutti i termini utilizzati,
ma non definiti, nella presente Modifica avranno lo stesso significato
assegnato loro nell'Iscrizione o nel Contratto.

Addendum

Modifica relativa ai Servizi Finanziari

ID Modifica M248

La Società è soggetta alla supervisione di un Normatore dei Servizi
Finanziari nonché a determinati requisiti di conformità e normativi. Di
conseguenza, le parti convengono di stipulare la presente Modifica sui
servizi finanziari (\"**Modifica**\") e di modificare e integrare
l\'iscrizione della Società sopra indicata ("**Iscrizione**") secondo i
termini della presente Modifica. La presente Modifica incorpora alcuni
vantaggi aggiuntivi per la Società al fine di soddisfare tali requisiti
normativi. I diritti conferiti nella presente Modifica non potranno
essere esercitati in modo tale da compromettere la privacy o la
sicurezza dei dati di qualsiasi altra società cliente di Microsoft o da
minacciare o incidere negativamente sulla stabilità o sulle prestazioni
di un Servizio Online.

# Definizioni 

I termini in maiuscolo utilizzati ma non definiti nella presente
Modifica avranno il significato ad essi attribuito nell'Iscrizione
(incluse, a seconda dei casi, le Condizioni per l'Utilizzo dei Prodotti,
comprensivo di Glossario delle Condizioni per l'Utilizzo dei Prodotti e
le Condizioni di Sicurezza e Privacy dei Servizi e dei Prodotti, o
l'Addendum relativo alla Protezione dei Dati Personali dei Prodotti e
dei Servizi Microsoft ("**DPA**"). Nella presente Modifica vengono
utilizzate le definizioni seguenti:

> "**Contratto**" ha lo stesso significato che gli è stato attribuito
> nell'Iscrizione della Società.
>
> "**Società**" indica, ai fini della presente Modifica, la persona
> giuridica che ha concluso l'iscrizione e/o tutte le eventuali
> Consociate che forniscano Servizi Finanziari, siano soggette alla
> supervisione di un Normatore e stiano facendo uso di Servizi Online ai
> sensi dell'iscrizione.
>
> "**Revisore della Società**" indica, ai fini della presente Modifica,
> i revisori interni ed esterni della Società. "**Servizi Finanziari**"
> indica, a titolo esemplificativo ma non esaustivo, i servizi bancari,
> di credito, assicurativi, di pagamento, di intermediazione azionaria,
> di negoziazione di futures, di borsa valori, di emissione di denaro
> elettronico e d'altro tipo, che implicano l'investimento, il prestito,
> la negoziazione e la gestione di denaro e risorse.
>
> "**Servizi Online**" indica, ai fini della presente Modifica, i
> Servizi Online indicati nelle Condizioni per l'Utilizzo dei Prodotti
> con la definizione di "Servizi Online Principali" e soggetti agli
> audit SSAE 18 SOC 1 Tipo II e SSAE 18 SOC 2 Tipo II.
>
> "**Normatore**" indica un'autorità di regolamentazione che svolge
> attività di vigilanza prudenziale o relative alla condotta e ha
> diritti di supervisione o risoluzione, come previsto dalla legge o dal
> regolamento applicabile, sulla Società o su Microsoft, in connessione
> con l'utilizzo dei Servizi Online da parte della Società.
>
> "**Sub-responsabile del trattamento**" ha lo stesso significato che
> gli è stato attribuito nel DPA.

# Abilitare la Conformità della Società 

a.  **Diritto di accesso generale.** In conformità alle condizioni
    dell'Iscrizione, la Società avrà sempre il diritto di accedere ai
    Dati della Società utilizzando le funzionalità standard dei Servizi
    Online, anche in caso di insolvenza, risoluzione o interruzione
    delle operazioni aziendali di Microsoft ai sensi delle leggi
    applicabili.

b.  **Test di penetrazione da parte della Società e di Microsoft.** La
    Società ha la facoltà di condurre test di vulnerabilità e
    penetrazione delle proprie distribuzioni nei Servizi Online o altri
    test simili, a seconda di quale test sia applicabile al Servizio
    Online specifico che la Società sta usando. La Società dovrà
    condurre tutti gli eventuali test in conformità alle attuali
    politiche e procedure che regolano tali test di Microsoft, che, in
    particolare, potrebbero imporre alla

> Società di fornire una comunicazione anticipata a Microsoft dei test
> che effettuerà nonché vietarle di prendere di mira altre società
> clienti di Microsoft. Almeno una volta all'anno, Microsoft
> commissionerà test di penetrazione di terzi rispetto ai Servizi Online
> identificati sul portale Service Trust Center. Tali test includeranno
> prove di isolamento dei dati tra i tenant nei Servizi Online
> multi-tenant testati. Tali informazioni sono disponibili per le
> società tramite il portale Service Trust Center (o il sito
> sostitutivo, come stabilito da Microsoft).

c.  **Audit dei Servizi Online da parte di Microsoft.** Per conto delle
    società, ivi incluse la Società e il Revisore della Società,
    Microsoft farà sì che vengano eseguiti audit della sicurezza dei
    computer, dell'ambiente di calcolo e dei data center fisici che
    utilizza per trattare i Dati della Società per ciascun Servizio
    Online. A ciascun audit seguirà un Report di Microsoft, come
    stabilito nel DPA.

d.  **Separazione logica.** Microsoft utilizza la separazione logica per
    l'archiviazione e il trattamento dei Dati della Società al fine di
    evitare la combinazione di tali dati con i dati di altre società
    clienti di Microsoft.

e.  **Criteri di residenza e trasferimento dei dati.** I Dati della
    Società che Microsoft tratta per conto della Società saranno
    trattati, trasferiti e archiviati come indicato nel DPA. La Società
    potrà accedere a ulteriori dettagli relativi ai criteri di residenza
    e trasferimento dei dati specifici del Servizio Online visitando il
    sito
    <https://www.microsoft.com/en-gb/trust-center/privacy/datalocation>
    o sito sostitutivo stabilito da Microsoft.

# Diritti illimitati di Esame o Audit da parte del Normatore 

a.  Nell'eventualità in cui il Normatore chieda di eseguire un esame o
    un audit delle operazioni e dei controlli dei Servizi Online al fine
    di soddisfare gli obblighi di Vigilanza del Normatore da parte della
    Società che include l' audito l\'esame di Microsoft in qualità di
    fornitore diretto di servizi della Società, Microsoft fornirà al
    Normatore il diritto illimitato di esaminare o effettuare audit sui
    Servizi

> Online. Tale diritto illimitato prevede l'accesso completo a tutti i
> locali aziendali pertinenti (*ad esempio*, sedi centrali e centri
> operativi), inclusa la gamma completa di dispositivi, sistemi, reti,
> informazioni e dati pertinenti utilizzati per fornire la funzione
> esternalizzata, comprese le informazioni finanziarie correlate, il
> personale e i revisori esterni di Microsoft. L\'accesso ai locali è
> subordinato a garantire la salute e la sicurezza di tutte le persone
> coinvolte in un esame e la sicurezza di tutti i dati, i dispositivi e
> le strutture associate a un esame. Qualora tali informazioni siano
> accessibili virtualmente, le parti si adopereranno per soddisfare tali
> richieste attraverso comunicazioni virtuali online e la condivisione
> della documentazione attraverso protocolli di protezione. Ciò può
> includere, se necessario, il l'audit dei Sub-responsabili del
> trattamento, in conformità ai diritti di audit stabiliti nella sezione
> del DPA che riguarda i
>
> Sub-responsabili del trattamento, che attualmente si intitola
> "Comunicazione e Controlli relativi all'Impiego di Sub-Responsabili
> del Trattamento". Tali attività saranno espletate sotto il
> coordinamento e la supervisione di Microsoft e saranno soggette a
> tutte le disposizioni della presente Modifica.

b.  Il Normatore può richiedere alla Società di fornire al Normatore
    stesso l'accesso diretto ai Dati della Società. La Società può
    rispettare tale requisito (i) conferendo direttamente diritti
    amministrativi a soggetti designati dal Normatore o (ii) designando
    direttamente un provider di servizi terzo in grado di rispondere a
    una siffatta richiesta diretta del Normatore. Qualora Microsoft
    riceva tale richiesta dal Normatore, la reindirizzerà alla Società.
    La Società o la terza parte designata sarà responsabile di
    accogliere la richiesta e non potrà eluderla reindirizzando
    questioni di questo tipo a Microsoft. Il Normatore non sarà
    autorizzato ad accedere ai dati che appartengono ad altre società
    clienti di Microsoft.

c.  La Società e Microsoft dovranno farsi carico dei propri costi
    associati alle attività descritte nella presente sezione 3.

d.  Microsoft accetta di collaborare con i Normatori, ove appropriato e
    necessario ai fini delle attività di supervisione che competono
    loro, inclusi i casi in cui la Società ottiene in licenza i Servizi
    Online direttamente da Microsoft o i casi in cui la Società ottiene
    in licenza una soluzione di terzi che utilizza i Servizi Online.

e.  Gli obblighi finanziari delle parti sono stabiliti nel contratto
    multilicenza tra le parti.

f.  La Società potrà delegare il proprio accesso ai Dati della Società
    ai rappresentanti del Normatore.

g.  Microsoft accetta di collaborare con i Normatori della Società,
    incluso che, ove appropriato e necessario ai fini della
    supervisione, i Normatori potranno rivolgere le domande direttamente
    a Microsoft. Microsoft fornirà tale collaborazione ai sensi delle
    condizioni della presente Modifica.

# Diritti illimitati di Audit da parte della Società 

a.  **Diritti generali di Audit.** Come stabilito nella presente
    Modifica, Microsoft concederà alla Società e al Revisore della
    Società diritti illimitati di ispezione e audit relativi alla/e
    disposizione/i di esternalizzazione, come specificato nella sezione
    4(b), per consentirle, appunto, di monitorare la disposizione di
    esternalizzazione e per garantire la conformità a tutti i requisiti
    normativi e contrattuali applicabili (incluso il caso in cui la
    Società ottiene in licenza i Servizi Online direttamente da
    Microsoft o i casi in cui la Società ottiene in licenza una
    soluzione di terzi che utilizza i Servizi Online)) l' "**Audit della
    Società**"). Tale diritto illimitato prevede l'accesso completo a
    tutti i locali aziendali pertinenti (*ad esempio*, sedi centrali e
    centri operativi), inclusa la gamma completa di dispositivi,
    sistemi, reti, informazioni e dati pertinenti utilizzati per fornire
    la funzione esternalizzata, comprese le informazioni finanziarie
    correlate, il personale e i revisori esterni di Microsoft.
    L'esercizio di tali diritti sarà soggetto al principio di
    proporzionalità, in relazione alla criticità di tali Servizi Online
    nell'esecuzione di funzioni essenziali della Società. Inoltre,
    l'accesso ai locali è subordinato all'obbligo di tutelare
    l'integrità e la sicurezza di tutti i soggetti coinvolti in
    un'ispezione e in un audit, e la sicurezza di tutti i dati, i
    dispositivi e le strutture associate a un\'ispezione e a un audit.
    Qualora tali informazioni siano accessibili virtualmente, le parti
    si adopereranno per soddisfare tali richieste attraverso
    comunicazioni virtuali online e la condivisione della documentazione
    attraverso protocolli di protezione.

b.  **Ambito dell'Audit della Società.** La Società ha il diritto di
    accedere per sé stessa, le sue Consociate regolamentate, i Revisori
    della Società o il Normatore a tutte le informazioni necessarie per
    consentire l\'adempimento degli obblighi di legge in materia, al
    fine di garantire che::

    1.  I Servizi Online siano conformi alle Condizioni per l'Utilizzo
        dei Prodotti, al DPA e alla presente Modifica;

    2.  Il Contratto di Servizio per i Microsoft Online Services sia
        ottemperato;

    3.  L'integrità e la riservatezza dei Dati della Società siano
        protette in conformità alle condizioni del DPA e della presente
        Modifica; e

    4.  I Servizi Online forniti alla Società siano sicuri.

c.  **Procedure di Audit della Società.** Microsoft consentirà alla
    Società di eseguire gli Audit che le competono, inclusi quelli in
    loco (secondo necessità), come descritto di seguito:

    1.  Con ragionevole preavviso scritto, Microsoft consentirà alla
        Società di condurre un Audit dei locali aziendali di Microsoft e
        dei Servizi Online che tale Società sta usando. La data, l'ora e
        il luogo dell'Audit della Società saranno fissati di comune
        accordo dalla Società e da Microsoft. Ciò può includere, se
        necessario, l'audit dei Sub-responsabili del trattamento, in
        conformità ai diritti di audit stabiliti nella sezione del DPA
        che riguarda i Sub-responsabili del trattamento, che attualmente
        si intitola "Comunicazione e Controlli relativi all'Impiego di
        Sub-Responsabili del Trattamento". Tali attività saranno svolte
        sotto il coordinamento e la supervisione di Microsoft e saranno
        soggette a tutte le disposizioni della presente Modifica. Per
        chiarezza, nulla di quanto contenuto nel presente paragrafo è
        inteso a limitare il diritto di audit della Società, e Microsoft
        conferma che il consenso a una data, un'ora e un luogo di audit
        non sarà irragionevolmente negato o posticipato, tenendo conto
        dell'ambito e dei motivi della richiesta di audit, e del fatto
        che un preavviso limitato e ragionevole sarà possibile in una
        situazione di emergenza o crisi, e che tale programmazione non
        sarà utilizzata per mettere a rischio l'obiettivo dell'audit.

    2.  La Società accetta di sostenere i costi sostenuti da Microsoft
        in relazione all'audit della Società (4.000 USD al giorno per
        ciascun dipendente Microsoft, più eventuali spese di viaggio
        ragionevoli). Tali costi saranno riportati in una descrizione
        dei lavori. Alla Società verrà addebitato un costo proporzionale
        per una risorsa di ingegneria Microsoft necessaria solo per una
        parte di una singola giornata. Microsoft addebiterà, su base
        proporzionale, solo i corrispettivi dei lavori eseguiti.
        Inoltre, Microsoft non addebiterà alcun corrispettivo per i
        dipendenti Microsoft che eseguono attività amministrative, quali
        coordinamento delle riunioni, accompagnamento dei visitatori o
        duplicazione di documenti. In caso di controversie relative ai
        corrispettivi associati a un Audit della Società, le parti
        affideranno la questione ai propri dirigenti di competenza per
        la risoluzione.

    3.  Le seguenti linee guida si applicano a ciascun Audit della
        Società:

        a.  Microsoft designerà e metterà a disposizione della Società
            un numero ragionevole di dipendenti Microsoft adeguatamente
            qualificati e competenti per agevolarle l' Audit.

        b.  La Società può servirsi di un revisore indipendente che
            conduca per suo conto l'Audit che le compete, a condizione
            che la Società confermi con ragionevole preavviso scritto di
            aver autorizzato tale Revisore ad agire per suo conto.

        c.  La Società può eseguire gli Audit che le competono in
            maniera diretta o servendosi di un revisore. La Società
            rimane responsabile della supervisione e della direzione del
            proprio Revisore contestualmente all'esecuzione di tale
            Audit e deve approvare la descrizione dei lavori perché tale
            Audit venga eseguito.

        d.  L'Audit della Società sarà condotto in conformità ai criteri
            e procedure di integrità e sicurezza di Microsoft per
            garantire la sicurezza dei soggetti coinvolti e per
            proteggere la sicurezza e la riservatezza dei Dati della
            Società, i dispositivi di Microsoft e le sue strutture.

        e.  L'Audit della Società sarà eseguito in modo da evitare
            interruzioni irragionevoli o ingiustificate delle operazioni
            di Microsoft.

        f.  Tutte le informazioni e la documentazione fornite da
            Microsoft o dai suoi revisori in relazione a un Audit della
            Società saranno trattate, o saranno oggetto di richiesta di
            trattamento, dalla Società, dalle sue Consociate e dai suoi
            Revisori, nonché dal Normatore, come informazioni riservate
            di Microsoft.

> **A4.** L'esercizio di tali diritti sarà soggetto al principio di
> proporzionalità relativo all'utilizzo o meno di tali Servizi Online
> per funzioni critiche o importanti delle operazioni della Società.

# Vantaggi aggiuntivi per la Società 

Microsoft riconosce le esigenze del settore dei Servizi Finanziari e
offre un insieme di funzionalità per aiutare la Società in materia
normativa.

a.  Nel caso in cui il Normatore pubblichi nuove linee guida o un loro
    aggiornamento inerente ai Servizi Online, su richiesta scritta della
    Società, Microsoft preparerà una risposta scritta a tali linee
    guida, specificando in che modo (e in che misura) i Servizi Online
    rispondono a tali linee guida attraverso funzionalità esistenti o
    modifiche pianificate nella roadmap scelta per i Servizi Online.

b.  Nel caso in cui la Società, agendo per proprio conto o su
    indicazione del proprio Normatore, richieda una modifica a
    funzionalità o controlli dei servizi nuovi o esistenti , potrà
    richiedere tale funzionalità o controllo a Microsoft, la quale
    risponderà entro un periodo di tempo ragionevole, in modo che le
    parti possano discutere se sia fattibile accogliere tale richiesta
    e, in caso affermativo, come soddisfarla.

c.  Nel caso in cui Microsoft e la Società non possano giungere a una
    risoluzione reciprocamente soddisfacente per risolvere i dubbi
    relativi a modifiche normative o modifiche ai Servizi Online,
    Microsoft fornirà alla Società il motivo (o i motivi) per cui
    Microsoft non è in grado o non è disposta ad accogliere tali
    modifiche. Coerentemente con Sezione 6, la Società potrà quindi
    scegliere di risolvere lo specifico Servizio Online, senza alcuna
    penalità, fornendo un ragionevole preavviso scritto di risoluzione.

d.  Come descritto nel DPA, Microsoft garantirà che i suoi contratti con
    i Sub-responsabili del trattamento includano condizioni che
    obbligano i Sub-responsabili del trattamento a rispettare tutte le
    leggi e i requisiti normativi pertinenti ai Servizi Online
    esternalizzati e richiesti a Microsoft dal DPA. Nel fornire i
    Servizi Online, Microsoft accetta di supervisionare i
    Subresponsabili del trattamento nella misura necessaria a soddisfare
    le obbligazioni di Microsoft previste dal DPA e dalla presente
    Modifica. Microsoft sarà responsabile per gli atti e le omissioni di
    tali Sub-responsabili del trattamento come se gli atti e le
    omissioni fossero propri.

# Diritti di Risoluzione Aggiuntivi della Società 

La Società potrà, senza alcuna penalità, risolvere un Servizio Online ai
sensi dei seguenti scenari fornendo a Microsoft un ragionevole preavviso
scritto che identifichi lo scenario applicabile con dettagli ragionevoli
che dimostrino i motivi su cui si basa la comunicazione di risoluzione:

a.  Su direttiva esplicita di un Normatore;

b.  In conformità al diritto di risoluzione ai sensi della Sezione 5(c)
    e Sezione 6;

c.  In caso di violazione da parte di Microsoft della legge, dei
    regolamenti o delle proprie obbligazioni ai sensi della presente
    Modifica;

d.  Laddove siano identificati impedimenti in grado di alterare le
    prestazioni della funzione esternalizzata;

e.  Laddove la Società possa ragionevolmente dimostrare che vi sono
    punti deboli relativi alla gestione e alla sicurezza dei propri Dati
    o informazioni;

f.  Laddove la Società possa ragionevolmente dimostrare che vi sono
    modifiche sostanziali che influiscono sull'erogazione dei Servizi
    Online da parte di Microsoft o

g.  Qualora Microsoft violi una qualsiasi delle sue obbligazioni ai
    sensi della Sezione 5(d) che rimangono non sanati per un periodo di
    30 giorni (se sanabili), la Società avrà il diritto di risolvere
    qualsiasi Servizio Online interessato in conformità alle condizioni
    della presente Sezione 6.

Nel caso in cui la Società risolva uno o tutti i Servizi Online ai sensi
della presente Sezione 6, la Società è obbligata a pagare per i Servizi
Online consumati prima della risoluzione ma non ancora fatturati e tutti
gli importi dovuti ai sensi di qualsiasi fattura non pagata diventeranno
immediatamente esigibili e pagabili. A scanso di equivoci, Microsoft non
rimborserà alla Società i pagamenti eseguiti o i costi sostenuti per
Servizi Professionali relativi a un Servizio Online risolto o derivanti
da tale risoluzione. Qualora la Società abbia stipulato un contratto a
qualsiasi livello(i) di impegno per l'utilizzo dei Servizi Online, tali
impegni, inclusi gli importi già fatturati per i Servizi Online non
ancora utilizzati, non saranno derogati e le parti accetteranno di
riassegnare tali impegni ad altri Servizi Online.

# Incidente di sicurezza 

a.  **Eventi Significativi**. Qualora Microsoft venga a conoscenza di un
    Incidente di sicurezza (come definito nel DPA), oltre alle
    obbligazioni descritte nel DPA, Microsoft comunicherà alla Società
    la natura, le cause comuni e la risoluzione di tale Incidente di
    sicurezza che si possa ragionevolmente prevedere possa avere un
    impatto rilevante sul servizio o un impatto negativo sull'utilizzo
    dei Servizi Online da parte della Società e fornirà comunicazioni
    riguardanti le valutazioni di rischio-minaccia di Microsoft o altre
    circostanze che potrebbero avere un impatto grave.

b.  **Rimborso Limitato di Determinati Costi*. ***Nella misura in cui un
    Incidente di sicurezza derivi esclusivamente dalla mancata
    conformità di Microsoft alle proprie obbligazioni ai sensi
    dell'Iscrizione e sia soggetto alle limitazioni di responsabilità
    previste per ciascun Servizio Online, Microsoft rimborserà alla
    Società i costi vivi e ragionevoli di monitoraggio e aggiornamento
    sostenuti dalla Società in relazione a tale Incidente di sicurezza.
    I "costi vivi e ragionevoli di monitoraggio e aggiornamento"
    sono (a) costi effettivi di pagamenti, multe, penali, sanzioni,
    spese legali ragionevoli, spese processuali o altri rimedi o
    responsabilità e relativi interessi imposti da un tribunale, un
    collegio arbitrale, un ente pubblico o un ente regolatore per un
    Incidente di sicurezza causato da Microsoft, (b) spese aggiuntive
    ragionevoli sotto il profilo commerciale sostenute dalla Società per
    gestire o porre rimedio a un Incidente di sicurezza causato da
    Microsoft, inclusi, a titolo esemplificativo, i costi associati al
    ripristino, alla correzione o alla riparazione del Servizio Online
    interessato, (c) spese ragionevoli sotto il profilo commerciale per
    le comunicazioni di legge degli utenti finali della Società in
    merito all'Incidente di sicurezza causato da Microsoft (ma non i
    costi dei servizi professionali di terzi, comprensivi dei servizi di
    gestione della crisi, delle relazioni pubbliche o delle relazioni
    con i media, che sono danni indiretti e consequenziali ai sensi
    dell'Iscrizione). La Società dovrà documentare tutte queste spese e,
    su richiesta di Microsoft, tali spese dovranno essere convalidate da
    un terzo esperto del settore dei servizi finanziari riconosciuto a
    livello internazionale e indipendente, scelto da entrambe le parti.
    Per evitare qualsiasi dubbio, i costi rimborsati da Microsoft ai
    sensi del presente paragrafo saranno definiti come danni diretti
    soggetti alla limitazione di responsabilità prevista nel Contratto e
    non come danni indiretti, consequenziali, speciali o incidentali
    esclusi nel Contratto.

c.  **Comunicazione di Incidenti relativi alla protezione del
    computer.** Nel caso in cui Microsoft determini che si è verificato
    un incidente relativo alla protezione del computer che interrompe o
    degrada significativamente, o è ragionevolmente probabile che
    interrompa o degradi materialmente, sistemi informativi o
    informazioni contenute in tali sistemi relativi ai Servizi Online
    forniti alla Società, e tale incidente di sicurezza informatica
    persista Tper quattro o più ore, Microsoft comunicherà il prima
    possibile a un punto di contatto designato dalla Società interessata
    dall'incidente relativo alla protezione del computer. La Società è
    responsabile del mantenimento di informazioni sul contatto accurate
    per i Servizi Online associati all'Iscrizione. La comunicazione
    potrà essere fornita alla Società tramite i mezzi selezionati da
    Microsoft, che potranno includere comunicazioni via e-mail o
    telefoniche. Ai fini della presente Modifica, per "**incidente
    relativo alla protezione del computer**" si intende un evento che
    comporta un danno effettivo a un sistema informativo o alle
    informazioni in esso contenute (come definito nell'Ufficio del
    Comptroller della Valuta, *Requisiti di notifica degli incidente
    relativo alla protezione del computer per le organizzazioni bancarie
    e i loro fornitori di servizi bancari*, 86 FR 66424 (23 novembre
    2021)).

# Continuità Aziendale dei Servizi Online 

Microsoft dà atto che il Normatore o un'autorità di risoluzione
nazionale possa chiedere alla Società di garantire la propria capacità
di continuare a svolgere la propria attività in caso di (1) azione
normativa o altro tipo di azione legale nei confronti della Società o di
una delle sue Consociate; o (2) risoluzione o scadenza della presente
Modifica; o (3) calamità naturale o altra emergenza simile che abbia
delle ripercussioni su Microsoft. Microsoft e la Società concordano
quanto segue:

a.  **Continuità dopo l'intervento da parte del Normatore.** In seguito
    all'intervento nella Società da parte del Normatore o di un'autorità
    di risoluzione nazionale ai sensi delle leggi o dei regolamenti
    applicabili, Microsoft si conformerà ai requisiti del Normatore o
    dell'autorità di risoluzione nazionale al fine di preservare la
    continuità aziendale della Società , assicurando che il Normatore o
    l'autorità di risoluzione nazionale dispongano di pieno controllo di
    amministrativo sui Servizi Online.

b.  **Continuità dopo il Trasferimento dei Diritti della Società.**

    1.  In caso di insolvenza, riorganizzazione, liquidazione o di altre
        azioni che coinvolgano la Società, regolamentate dalla legge o
        dalla normativa applicabile per il settore dei Servizi
        Finanziari (*ad esempio*, "too big to fail" \[troppo grande per
        fallire\], "risanamento e risoluzione", "amministrazione
        straordinaria" e normative e azioni simili), e nella misura
        necessaria a garantire la continuità dell'erogazione da parte di
        Microsoft dei Servizi Online acquistati dalla Società ai sensi
        dell'Iscrizione, e, se richiesto, Microsoft darà il proprio
        consenso affinché la Società ceda, conceda in sublicenza o
        trasferisca i propri diritti ai sensi dell'Iscrizione a (A) una
        o più delle sue Consociate o (B) a un terzo che acquisti o in
        altro modo subentri, in parte o in toto, a tutte le attività, le
        risorse o il capitale netto della Società. In entrambi i casi la
        persona giuridica alla quale vengono trasferiti i diritti è il
        "Cessionario" e il Cessionario avrà accesso ai Dati della
        Società attraverso procedure e strumenti standard di Microsoft.

    2.  Ai sensi della sezione 8(b)(1) di cui sopra, Microsoft non
        risolverà l'Iscrizione né sospenderà o ritarderà l'adempimento
        delle proprie obbligazioni ai sensi della stessa, in conformità
        alle seguenti condizioni:

    ```{=html}
    <!-- -->
    ```
    a.  Il Cessionario (o la Società) dovrà pagare tutti i corrispettivi
        e gli addebiti dovuti dalla Società a Microsoft ai sensi delle
        condizioni dell'Iscrizione per i servizi erogati prima del
        trasferimento e con il rinnovo o la sostituzione
        dell'Iscrizione.

    b.  Il Cessionario e Microsoft collaboreranno in buona fede per
        rinnovare l'Iscrizione o, a seconda dei casi, per sostituire
        l'Iscrizione con condizioni appropriate che consentano a
        Microsoft di erogare i Servizi Online al Cessionario.

    c.  Qualora Microsoft e il Cessionario non si accordino sulle
        condizioni, in base a quanto descritto nella presente Sezione
        8(b), entro dodici mesi dal trasferimento

> dei diritti al Cessionario, Microsoft potrà risolvere l'Iscrizione
> previa comunicazione al Cessionario.

d.  La responsabilità aggregata di Microsoft e delle sue Consociate nei
    confronti della Società, e delle sue Consociate, nonché del
    Cessionario, e delle sue Consociate, non supererà la responsabilità
    aggregata di Microsoft e delle sue Consociate ai sensi della
    presente Modifica.

```{=html}
<!-- -->
```
3.  Nel caso in cui il Cessionario desideri stipulare una nuova
    iscrizione, le parti collaboreranno in buona fede per porre in atto
    condizioni che siano appropriate alla luce del trasferimento ai
    sensi della presente Sezione 8(b).

```{=html}
<!-- -->
```
c.  **Continuità dopo la Risoluzione o la Scadenza dell'Iscrizione.**

    1.  Qualora la Società risolva l'Iscrizione per un qualsiasi motivo
        o l'Iscrizione scada o venga risolta per qualsiasi motivo, che
        non sia quello definito nella sezione 8(c)(2) che segue, la
        Società potrà scegliere di prorogare i Servizi Online
        rinnovandoli di mese in mese fino a un massimo di dodici mesi, o
        più a lungo, se espressamente richiesto da un Normatore per
        iscritto che Microsoft continui a fornire i Servizi Online,
        dalla data della risoluzione previa comunicazione a Microsoft di
        tale scelta. Durante tale periodo Microsoft continuerà a
        erogare, e la Società continuerà a ricevere e a pagare, i
        Servizi Online in conformità alle condizioni dell'Iscrizione.
        Inoltre, durante tale periodo la Società sarà in grado di
        recuperare i propri Dati della Società attraverso procedure e
        strumenti standard di Microsoft. Il recupero dei Dati della
        Società dai Servizi Online nel sistema o nel servizio online
        selezionato dalla Società avverrà a spese della Società e con i
        mezzi selezionati dalla stessa. La Società potrà scegliere di
        interagire con l'organizzazione di Microsoft che eroga Servizi
        Professionali o con un altro operatore per ricevere assistenza
        nel trasferimento dei Dati della Società e la rispettiva
        funzione, a seconda dei casi. La Società potrà annullare il
        servizio esteso previa comunicazione a Microsoft. L'annullamento
        entrerà in vigore alla fine del mese dopo trenta giorni dalla
        ricezione della comunicazione da parte di Microsoft. Dopo la
        data di entrata in vigore dell'annullamento del servizio, la
        rimozione dei Dati della Società dai Servizi Online sarà
        soggetta alle condizioni del DPA.

    2.  Qualora Microsoft risolva l'Iscrizione in seguito a una
        violazione non sanata dalla Società, Microsoft continuerà a
        erogare i Servizi Online su base mensile fino a un massimo di
        dodici mesi, o più a lungo se richiesto espressamente da un
        Normatore per iscritto che Microsoft continui a fornire i
        Servizi Online, dalla data della risoluzione. Durante tale
        periodo Microsoft continuerà a erogare, e la Società continuerà
        a ricevere e a pagare, i Servizi Online in conformità alle
        condizioni dell'Iscrizione. Inoltre, durante tale periodo la
        Società sarà in grado di recuperare i propri Dati della Società
        attraverso procedure e strumenti standard di Microsoft. Il
        recupero dei Dati della Società dai Servizi Online nel sistema o
        nel servizio online selezionato dalla Società avverrà a spese
        della Società e con i mezzi selezionati dalla stessa. La Società
        potrà scegliere di interagire con l'organizzazione di Microsoft
        che eroga Servizi Professionali o con un altro operatore per
        ricevere assistenza nel trasferimento dei Dati della Società e
        la rispettiva funzione, a seconda dei casi. La Società potrà
        annullare il servizio esteso previa comunicazione a Microsoft.
        L'annullamento entrerà in vigore alla fine del mese dopo trenta
        giorni dalla ricezione della comunicazione da parte di
        Microsoft. Dopo la data di entrata in vigore dell'annullamento
        dei servizi, la rimozione dei Dati della Società dai Servizi
        Online sarà soggetta alla sezione del DPA in materia di
        conservazione ed eliminazione dei dati**.**

d.  **Reversibilità.**

    1.  In caso di risoluzione o scadenza dell'Iscrizione in base a
        quanto descritto alla presente sezione 8 e qualora la Società
        scelga di migrare i propri dati a un servizio online diverso, la
        Società potrà chiedere che Microsoft fornisca assistenza durante
        tale transizione attraverso l'organizzazione di Microsoft che
        eroga Servizi Professionali alle tariffe in vigore in quel
        momento per tali servizi.

    2.  Nel recupero dei Dati della Società, quest'ultima potrà
        richiedere assistenza e supporto durante la migrazione o la
        transizione all'organizzazione di Microsoft che eroga Servizi
        Professionali in qualsiasi momento del periodo di servizio
        esteso descritto alla sezione 8(c).

e.  **Piani di continuità aziendale e ripristino di emergenza di
    Microsoft.** Microsoft dispone di e manterrà e testerà per la durata
    dell'Iscrizione adeguati piani di Continuità Aziendale e Ripristino
    di emergenza volti a ripristinare le normali operazioni e la
    corretta erogazione dei Servizi Online in caso di emergenza e in
    conformità a leggi e regolamenti applicabili. La gestione della
    continuità aziendale di Microsoft è soggetta a audit e
    certificazione ISO 22301. Inoltre, i comandi a supporto di tali
    piani sono convalidati tramite gli audit ISO 27001 e SSAE 18 SOC 2
    Tipo II, che vengono avviati per ciascun Servizio Online almeno una
    volta all'anno e sono eseguiti da revisori terzi qualificati e
    indipendenti. Microsoft metterà a disposizione della Società le
    informazioni che le consentano di comprendere l'approccio di
    Microsoft alla continuità aziendale e al ripristino di emergenza. La
    Società potrà trovare ulteriori informazioni all'indirizzo
    <https://docs.microsoft.com/en-us/compliance/regulatory/offering-iso22301>
    e <https://docs.microsoft.com/en-us/compliance/> o su siti
    sostitutivi, come stabilito da Microsoft.

f.  **Piani di continuità aziendale e ripristino di emergenza della
    Società.**

    1.  La Società è responsabile dello sviluppo dei propri piani di
        continuità aziendale e resilienza operativa sfruttando le
        funzionalità disponibili dei Servizi Online. La Società rimarrà
        responsabile della progettazione, del test e della distribuzione
        dei propri piani, nella misura in cui Microsoft sia in grado di
        fornire assistenza, potrà supportare la Società durante lo
        sviluppo e il test dei propri piani di continuità aziendale e
        resilienza operativa. Tale assistenza può essere ottenuta dalla
        Società direttamente da un partner Microsoft o può essere
        fornita tramite l'organizzazione dei Servizi Professionali di
        Microsoft alla tariffa corrente per tali servizi o parte di
        essi.

    2.  La Società è responsabile dello sviluppo del proprio piano per
        la transizione e l'uscita ordinata dai Servizi Online sfruttando
        le funzionalità disponibili dei Servizi Online. La

Società rimarrà responsabile del proprio piano per la transizione e
l'uscita ordinata dai

> Servizi Online, a condizione che, se richiesto dalla Società e nella
> misura in cui Microsoft sia in grado di fornire assistenza, Microsoft
> potrà supportare tale transizione attraverso l'organizzazione dei
> Servizi Professionali di Microsoft alla tariffa corrente per tali
> servizi o parte di essi per i) supportare la Società nello sviluppo di
> un piano per la transizione e l'uscita ordinate dai Servizi Online e/o
> ii) fornire ragionevole assistenza alla Società per testare il piano
> sopra indicato della Società. Tale assistenza può anche essere
> ottenuta dalla Società direttamente da un partner Microsoft.

# Varie 

a.  **Riservatezza.** La presente Modifica, i report di Audit e tutte le
    informazioni ad essi correlate sono Informazioni Riservate di
    Microsoft. La Società potrà divulgare le presenti informazioni a un
    proprio Revisore o consulente oppure a un Normatore, purché (1)
    rediga inizialmente tutte le condizioni che non sono correlate alla
    supervisione normativa e all'approvazione, incluse le informazioni
    sui prezzi e le quantità di ordini, e (2) fatta eccezione per le
    divulgazioni a un Normatore, si conformi alle condizioni di
    Riservatezza del Contratto come se la divulgazione fosse una
    divulgazione di Informazioni Riservate di Microsoft da parte della
    Società a un suo Rappresentante e tale divulgazione a un
    Rappresentante deve avvenire solo in caso di necessità e con
    obblighi di non divulgazione almeno pari a quelli previsti dai
    termini di riservatezza del Contratto tra la Società e Microsoft.
    Microsoft si riserva il diritto di designare alcune informazioni
    sensibili che la Società non potrà condividere, anche ai sensi di un
    contratto di riservatezza stipulato, senza il previo consenso
    scritto di Microsoft.

b.  **Periodo di Validità e Risoluzione.** In conformità alle precedenti
    Sezioni 8(c) e 8(d), la presente Modifica si risolverà
    automaticamente alla risoluzione o alla scadenza dell'Iscrizione.

c.  **Conflitto e coordinamento.** Fatto salvo quanto previsto dalla
    presente Modifica, l'Iscrizione rimane inalterata e pienamente
    vincolante ed efficace. Nell'eventualità di un conflitto tra le
    disposizioni della presente Modifica e le disposizioni
    dell'Iscrizione, la presente Modifica avrà prevalenza. Nel caso in
    cui la Società abbia acquistato separatamente i Servizi Online da
    Microsoft o da un partner Microsoft, i diritti e le obbligazioni
    previsti nella presente Modifica prevarranno in merito ai diritti di
    audit della Società, ai diritti di esame dei Normatori e ad altri
    requisiti di conformità normativa della Società di cui alle Sezioni
    2, 3 e 4 della presente Modifica.

d.  **Assicurazione adeguata.** Microsoft manterrà un'adeguata copertura
    assicurativa tramite assicurazione commerciale, autoassicurazione,
    oppure attraverso la combinazione di queste due formule o, comunque,
    con altro metodo alternativo di copertura del rischio. Microsoft può
    fornire alla Società su richiesta prova di tali coperture
    assicurative.

Fatto salvo quanto previsto dalla presente Modifica, l'Iscrizione o il
Contratto indicato sopra rimane inalterato e pienamente vincolante ed
efficace. Nell'eventualità di una discrepanza tra le disposizioni della
presente Modifica e le disposizioni dell'Iscrizione o del Contratto
indicato sopra, la presente Modifica avrà prevalenza.

  -----------------------------------------------------------------------
  Per essere valida, la presente Modifica dovrà essere allegata a un
  modulo per la sottoscrizione.
  -----------------------------------------------------------------------

  -----------------------------------------------------------------------

**Microsoft Internal Use Only:**

  -------------------------------------------------------------------------------------------------------------
  (M248)EnrAmend(FinancialServicesAmendment)(WW)(ITA)(Feb2024)(IU).docx              M248              O
  ----------------------------------------------------------------------- ---------- ----------------- --------

  -------------------------------------------------------------------------------------------------------------
